<html>
<head>
    <title>Dezvoltare aplicatii web</title>
    <meta name="viewport" content="width=device-width, initial-scale=1, shrink-to-fit=no">
    <link rel="stylesheet" href="css/style.css">
    <!-- Latest compiled and minified CSS -->
    <link rel="stylesheet" href="https://maxcdn.bootstrapcdn.com/bootstrap/4.5.2/css/bootstrap.min.css">
    <!-- jQuery library -->
    <script src="https://ajax.googleapis.com/ajax/libs/jquery/3.5.1/jquery.min.js"></script>
    <!-- Popper JS -->
    <script src="https://cdnjs.cloudflare.com/ajax/libs/popper.js/1.16.0/umd/popper.min.js"></script>
    <!-- Latest compiled JavaScript -->
    <script src="https://maxcdn.bootstrapcdn.com/bootstrap/4.5.2/js/bootstrap.min.js"></script>
    <link rel="stylesheet" href="https://use.fontawesome.com/releases/v5.6.3/css/all.css"
          integrity="sha384-UHRtZLI+pbxtHCWp1t77Bi1L4ZtiqrqD80Kn4Z8NTSRyMA2Fd33n5dQ8lWUE00s/" crossorigin="anonymous">
    <script src="js/javascript.js"></script>
</head>
<body>s
<!-- navbar-start -->
<div id="navbar">
    <nav class="navbar smart-scroll navbar-expand-lg navbar-light bg-light">
        <a class="navbar-brand" href="#">Travel Romania</a>
        <button class="navbar-toggler" type="button" data-toggle="collapse" data-target="#main_nav"
                aria-expanded="false" aria-label="Toggle navigation">
            <span class="navbar-toggler-icon"></span>
        </button>
        <div class="collapse navbar-collapse" id="main_nav">
            <ul class="navbar-nav">
                <li class="nav-item"><a class="nav-link" href="#">Brasov </a></li>
                <li class="nav-item"><a class="nav-link" href="sibiu.html"> Sibiu </a></li>
                <li class="nav-item active"><a class="nav-link active" href="timisoara.html"> Timisoara </a></li>
                <li class="nav-item"><a class="nav-link" href="feedback.html"> Feedback </a></li>
            </ul>
            <ul class="navbar-nav ml-auto">
                <li class="nav-item"><a class="nav-link" href="bibliography.html"> Bibliography </a></li>
            </ul>
        </div> <!-- navbar-collapse.// -->
    </nav>
</div>
<!-- navbar-end -->
<div class="parallax para99">
    <a class="ca3-scroll-down-link ca3-scroll-down-arrow" id="scrollIcon" onclick="easeIn()"></a>
</div>
<div class="container mainBody">
    <section class="section-content py-3">
        <p id="firstPara">Timișoara este municipiul de reședință al județului Timiș, Banat, România. Se află în vestul
            României, aproape de frontierele cu Ungaria și Serbia, pe malul râului Bega.

            În anul 2011, Timișoara avea 319.279 de locuitori și era al treilea oraș ca populație din România, fiind
            printre puținele orașe care au înregistrat o creștere de la cifra înregistrată la recensământul din 2002.
            Zona metropolitană Timișoara are o populație de 468.162 de oameni, pe când populația zonei urbane
            funcționale (ZUF) numără 508.037 de locuitori.

            Timișoara este un centru industrial, comercial, medical, cultural și universitar important pentru România.
            Numele localității provine de la cel al râului Timiș, combinat cu substantivul maghiar vár, „cetate”, adică
            Cetatea Timișului. Situat pe râul Bega, orașul este considerat capitala regiunii istorice Banat. Din 1848 și
            până în 1860 a fost capitala Voivodinei sârbești și a Banatului timișan. Cucerită în 1716 de către austrieci
            de la turci, Timișoara s-a dezvoltat în următoarele secole îndărătul fortificațiilor și în nucleele urbane
            situate în jurul lor. După ce fortificațiile și-au pierdut utilitatea în lumina avansurilor tehnologice din
            domeniul militar, cetatea a fost în mare parte dezmembrată și zonele recuperate au fost valorificate. După
            Primul Război Mondial Timișoara a intrat în componența României. În 1989, orașul a fost focarul Revoluției
            Române, care a îndepărtat regimul comunist.

            Clădiri emblematice pentru oraș sunt Catedrala Mitropolitană Ortodoxă și Opera Națională Română din Piața
            Victoriei respectiv Domul Romano-Catolic, Vicariatul Sârbesc și Casa Brück din Piața Unirii. Printre
            obiectivele turistice se numără Castelul Huniade, Bastionul Theresia, Muzeul de Artă și Muzeul Satului
            Bănățean.</p>

        <p>Timișoara are o istorie îndelungată care începe cu antice așezări umane pe actuala vatră a orașului și mai
            apoi cu apariția primei cetăți fortificate, în jurul secolului al XII-lea. Cetatea a trecut prin diferite
            stăpâniri care i-au marcat profund cursul dezvoltării. A început să se dezvolte sub stăpânirea ungară a lui
            Carol Robert de Anjou, în secolul al XIV-lea, devenind pentru scurt timp și capitală a regatului ungar.
            Cetatea a fost apoi cucerită de otomani, în 1552 și pentru aproape două secole a devenit un important
            bastion militar turcesc. În 1716 istoria Timișoarei ia o puternică întorsătură, când cetatea e cucerită de
            Imperiul Habsburgic și începe reconstrucția și dezvoltarea orașului drept capitală a Banatului. Colonizarea
            Banatului face din Timișoara un adevărat centru multicultural și multiconfesional. Construcția canalului
            navigabil Bega dă un avânt puternic dezvoltării economice și a comerțului. Orașul cunoaște o perioadă de
            înflorire fără precedent, ajungând să primească numele de „Mica Vienă” ca recunoaștere a importanței și
            frumuseții lui. În 1919, Banatul se unește cu România și în Timișoara se instaurează pentru prima dată
            administrația română. Ocupația sovietică postbelică marchează începutul perioadei comuniste, perioadă care
            ia sfârșit în 1989 odată cu revoluția anticomunistă: revoluție pornită tocmai din orașul de pe Bega.</p>

    </section>
</div>
<div class="parallax para98"></div>
<div class="container mainBody">
    <section class="section-content py-3">
        <p>După terminarea războiului, Timișoara intră sub ocupație sovietică pentru aproape 14 ani (1944–1958).
            Unitățile militare sovietice se instalează în cazărmi și în cele mai spațioase imobile. Sunt ani marcați de
            mari lipsuri materiale, de terorizarea fizică și psihică a populației, de umilire și frică, de anulare a
            drepturilor cetățenești. Încă din toamna anului 1944 se impune orașului un statut de ocupație militară. Deși
            Guvernul României a precizat clar (29 septembrie 1944) raporturile dintre populație și unitățile sovietice,
            în realitate militarii sovietici au pătruns de nenumărate ori în casele locuitorilor și în magazine
            particulare, și sub amenințarea armei au luat importante bunuri materiale.

            Ca oraș la granița de vest a țării, cu o numeroasă populație de origine etnică germană, ca oraș bine
            cunoscut prin tradiția democratică, Timișoara va suporta din plin metodele „puterii roșii” și consecințele
            ocupației sovietice. Începând cu 28 septembrie 1944 s-a trecut la confiscarea întreprinderilor, magazinelor,
            autovehiculelor, bunurilor aparținând locuitorilor germani din Timișoara. A urmat deportarea femeilor și
            bărbaților de origine etnică germană în lagărele de muncă din URSS. În locuințele acestora se instalează
            ofițeri sovietici. În 29 decembrie 1944 s-a înființat Comisia pentru purificarea administrației municipale
            și a unor întreprinderi timișorene. Se declanșează de acum un val de epurări, arestări și o violentă
            propagandă de „demascare” a celor cunoscuți pentru convingerile lor democratice, propagandă care devine o
            preocupare zilnică a celor care considerau „marele prieten de la răsărit” ca salvator al României. Prin
            Decretul Lege 1640/1945 numeroși timișoreni (bărbați între 17–45 de ani, femei între 17–30 de ani) au fost
            ridicați și deportați în lagăre de muncă, iar în întreprinderile industriale și comerciale sunt numiți
            administratori de supraveghere. Profesori universitari, medici, ingineri, avocați, artiști, tehnicieni,
            muncitori, funcționari, precum și legionari sau membri ai partidelor liberal și național-țărănesc sunt
            trecuți pe liste cu „dușmani ai clasei muncitoare” și persecutați.

            Perioada 1948–1958, până la plecarea trupelor sovietice din țară, s-a identificat cu procesul de
            sovietizare, cu aplicarea metodelor staliniste și cu terorizarea brutală a mii de locuitori ai Timișoarei.
            Au fost ani de umilințe, suspiciune și teamă, de enormă încordare și tensiune psihică. În plus s-au adăugat
            drastice măsuri de restricționare a bunurilor de consum, motivate de cerința trimiterii lor în URSS,
            potrivit Convenției de Armistițiu.</p>

        <p>Spre sfârșitul anului 1989, îndeosebi în vestul României, populația aflase, de la posturile de
            televiziune externe (maghiare, iugoslave) și emisiunile în limba română de la Radio Europa Liberă și
            Vocea Americii, de schimbările din Europa. Așa a fost posibil ca un eveniment aparent banal (evacuarea
            arbitrară a pastorului timișorean al Bisericii reformate László Tőkés fixată pentru data de 15 decembrie
            1989) să devină pretext pentru o revoltă populară în Timișoara, transformată apoi, prin radicalizare, în
            revoluție.

            În data de 16 decembrie 1989 la Timișoara s-a declanșat revoluția care avea să ducă la înlăturarea lui
            Nicolae Ceaușescu și a regimului comunist din România. Inițial s-a format o mișcare de protest împotriva
            mutării forțate a pastorului reformat László Tőkés. Atât enoriași, cât și trecători s-au adunat în fața
            parohiei acestuia în semn de protest. La scurt timp însă, protestul s-a transformat într-unul împotriva
            întregului sistem și s-au scandat pentru prima dată lozinci anticomuniste. Mișcarea a luat rapid amploare și
            în centrul orașului s-au adunat zeci de mii de revoluționari.

            Pe 20 decembrie 1989, Timișoara a fost declarată primul oraș din România liber de comunism, în urma unor
            confruntări sângeroase soldate cu 126 de morți și alte câteva sute de răniți. Aceste evenimente au dus
            la căderea regimului ceaușist o săptămână mai târziu. Schimbările care au avut loc la nivelul clasei
            politice au dus la noi proteste din partea timișorenilor, proteste ce au culminat cu redactarea
            controversatei Proclamații de la Timișoara, în martie 1990. Cerințele timișorenilor se sintetizau în punctul
            8 al proclamației, prin care se cerea ca foștii activiști ai PCR să nu mai poată candida la funcții publice
            în stat. Acest punct însă nu a fost pus niciodată în aplicare.</p>


    </section>
</div>
<div class="container mainBody">
    <section class="section-content py-3">

        <p>Timișoara se încadrează în climatul temperat continental moderat, caracteristic părții de sud-est a
            Depresiunii Panonice, cu influențe submediteraneene. Trăsăturile sale generale sunt marcate de diversitatea
            și neregularitatea proceselor atmosferice. Masele de aer dominante, în timpul primăverii și verii, sunt cele
            temperate, de proveniență oceanică, care aduc precipitații semnificative. În mod frecvent, chiar în timpul
            iernii, sosesc dinspre Atlantic mase de aer umed, aducând ploi și zăpezi însemnate. Din septembrie până în
            februarie se manifestă frecvente pătrunderi ale maselor de aer polar continental, venind dinspre est. Cu
            toate acestea, în Banat se resimte puternic și influența ciclonilor și maselor de aer cald dinspre Marea
            Adriatică și Marea Mediterană, care iarna generează dezgheț complet, iar vara impun perioade de căldură
            toridă.

            Temperatura medie anuală este de 10,6°C, luna cea mai caldă fiind iulie (21,1°C), rezultând o amplitudine
            termică medie de 22,7°C, sub cea a Câmpiei Române, ceea ce atestă influența maselor de aer oceanic. Din
            punct de vedere practic, numărul zilelor cu temperaturi favorabile dezvoltării optime a culturilor, adică
            cele care au medii de peste 15°C, este de 143/an, cuprinse între 7 mai și 26 septembrie.

            Aflându-se predominant sub influența maselor de aer maritim dinspre nord-vest, Timișoara primește o
            cantitate de precipitații mai mare decât orașele din Câmpia Română. Media anuală, de 592 mm, este realizată
            îndeosebi ca urmare a precipitațiilor bogate din lunile mai, iunie, iulie (34,4% din totalul anual) și a
            celor din lunile noiembrie și decembrie, când se înregistrează un maxim secundar, reflex al influențelor
            climatice submediteraneene. În perioada propice culturilor agricole, cad aproape 80% din precipitații, ceea
            ce constituie o condiție favorabilă dezvoltării plantelor de cultură autohtonă. </p>
    </section>
</div>
</body>
</html>

